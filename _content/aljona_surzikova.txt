---
nimi: Aljona Suržikova
tiitel: filmirežissöör
---

# Pakume maapiirkondades kortereid ja krunte 

Juhtus nii, et viimase sajandi jooksul muutusid eestlaste kui maarahva prioriteedid. Raha ja materiaalsed asjad said väga tähtsaks, mis on uue mõtlemismudeli või tootmispropaganda tulemus. Päris eesti väärtused peab positiivsete näidetega tagasi saama. Eestlased on minu meelest maausku ja nende ikoon ongi maa. Mina pakun välja anda kõigile maad või korterid maal elamiseks. Pärast 2–3 aastat elamist saaks pere selle kinnistu endale. Linnades on korterite ja maatükkide hinnad väga kõrged, aga üle Eesti seisavad tühjad maad ja korterid. Iga aastaga suletakse maakoole ja inimesed ei tule maale elama. Õpetajaamet ei ole enam nii väärikas kui vanasti. Kui luua programm, millega saavad noored õpetajad kohe maal korteri või maja, usun, et seda tööd teeks rohkem inimesi. Inimesed kardavad, et nad ei leia tööd, ei saa piisavalt raha, aga tegelikult on kulud maal palju soodsamad. Maal on alati tööd. 