---
nimi: David Vseviov
tiitel: ajaloolane
---

# Hoiame riigikogu uutele ideedele avatud 

Erakonna nimekirjas kandideerimine tähendab ühtlasi antud poliitilise jõu formuleeritud ideestiku jagamist ning valituks osutumisel ka püüdlust need ideed ellu viia. Taolistest “ideedega inimestest” riigikogu koosnebki. Selles on oma püsivusele viitavad plussid (kuigi praktika seda alati ei kinnita ning suur osa pakutust jääbki paberile), kuid ka olulised, muutusi takistavad miinused. Miinused, mis tulenevadki kinnistunud ideedekesksusest.

Minu ettepanek oleks toimida vastupidi ehk minna parlamenti tingliku valge lehena, olles avatud kõigi inimeste headele ideedele. Sest paljukest see üks inimene ikka suudab (ka ideid genereerida). Ning mida rohkem selliseid “teiste” ideid realiseerub, seda paremaks elu Eestis (mis ongi meie kollektiivne elu) muutub. Julgeksin seda teha, kuna minu üldisemad maailmavaatelised arusaamad peaksid aastate jooksul kirjutatu ja räägitu põhjal olema paljuski tuttavad. Ja loosungina võiks see kõlada nii: “Sul on idee – tule!”. Tegelikult seisnebki edasiminek tinglikult maksudega mängimises, aga mitte arusaamas, et “maksudega ei mängita”. Ehk ka seadusandliku kanali lahtihoidmises, mis võimaldaks uute ideede esiletõusu. 


