---
nimi: Heldur Meerits
tiitel: investor
---

# Loome riikliku elatisraha fondi


Põhiseaduse preambulis on rohkem pööratud tähelepanu keele ja kultuuri säilimisele, kuid nüüd on muutunud aktuaalseks ka rahvuse säilimine. Mõnekümne aasta pärast elab Eestis 200 000 eestlast vähem kui praegu. Seda me enam muuta ei saa, kuid edasi tulevad muud variandid. Üks juba praegu tehtav samm on moodustada elatisraha fond, et emad ei peaks kaotsiläinud isasid üle maailma taga otsima, nendega kohtutes võitlema ja ootama aastate kaupa raha, millele neil on täielik õigus. Seda fondi võiks rahastada need inimesed, kellel endil lapsi pole – panustades sinna vaid osa sellest rahast, mille nad ise laste pealt kokku hoiavad.
