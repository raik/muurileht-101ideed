---
nimi: Herman Kelomees
tiitel: Eesti Väitlusseltsi tegevjuht
---

# Asume tuleviku Euroopat kujundama



Meil tuleb enda riigi tulevikuks eesmärkide seadmisel lähtuda sellest, millisena soovime näha
Euroopat. Seejärel saab alustada Eesti kujundamist sellise Euroopa kõige eesrindlikumaks riigiks.

Elame ajastul, kus Euroopa finantskriis on paisunud majanduskriisiks, sotsiaalkriisiks ja ka eksistentsiaalseks kriisiks. Näeme mitmetes riikides valitsusi, kelle hoiakute vastavus Euroopa väärtustega on enam kui kaheldav - Slovakkia, Ungari ja nüüd ka Kreeka. Me suudame pakkuda Euroopale juba täna lahendusi, millest kõik riigid saaks kasu lõigata, näiteks meie e-lahendused või Teeme Ära aktsioonid. Meie väiksuse tõttu ei saa meist kunagi üht Euroopa liidritest. Aga mis oleks, kui lugematutes edetabelites enda koha üle rõõmu või kurbust tundmise asemel hakkaksime ise mõtlema
sellele, milliste kriteeriumide ja väärtuste järgi peaksime riigi tulevikuks eesmärke seadma.