---
nimi: Joonas Tartu
tiitel: teatrijuht
---

# Loome laste loovuse arenguks süsteemsed eeldused 



Lahe ja turgutav päev saab alguse põnevast ideest, huvitav raamat ikka ideest ja loovusest, edukas ettevõte algab ja areneb silmaringist, loovusest ja loomingulisusest. Kõik see, mis on inimese, organisatsiooni, riigi, ühiskonna arengu aluseks peitub just nimetatus. Usun, et ka õnn peitub mitmekesises ning võimalusterohkes igapäevas. Selleks on vaja maast madalast lasta iga pisipõnni loovusel säilida – loovuse lubamisega, loovuse ja loomingulisuse innustamisega, nendele võimaluste loomisega. Selleks ei ole üht ja toimivat võimalust. Neid on palju ja nad kõik on olulised. Oluline on osasaamine ja osalus kõigis kaunites kunstides, kehakultuuris ja teaduses. Kool ei saa siin olla koduta, kodu koolita, ja väga suur osa on kõikidel praegustel nimetatud alade tegijatel. Võimalusi on palju, kuid nendeni jõudmine on tihti juhuslik, osalemine ebaregulaarne. Sisulisest ja põnevast mõtestamisest jääb puudu. Üks, teine või kolmas pool vajab vastastikku rohkem infot ja abi oma tegevuse paremaks korraldamiseks. 