---
nimi: Kadi Viik
tiitel: Eesti Inimõiguste Keskuse ekspert
---

# Muudame vanemahüvitise paindlikumaks



Vanemahüvitis tuleks vanemate vahel pooleks jagada ning teha selle kasutamine paindlikuks. Kes tahab, võtab korraga ja järjest, kes tahab, võtab osaliselt ja pikema aja vältel ning käib osalise koormusega tööl. Sellel oleks positiivne mõju meeste tervisele ja naiste palgale ning mõlema võimalustele ühendada oma era- ja tööelu. Ja üldiselt oleks 21. sajandil aeg aru saada, et obsessiiv-kompulsiivne kujutlus, et poliitika peaeesmärk on panna (Eesti) naisi sünnitama, on ravitav. Reproduktiivseid valikuid teevad inimesed ise ja ainus, mida riik teha saab, on neid selles toetada. See ei tähenda rahalisi ülekandeid, vaid mõnusat elukeskkonda, sõbralikke tööandjaid ja häid lastehoiuvõimalusi.
