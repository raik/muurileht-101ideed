---
nimi: Kadri Taperson
tiitel: loomaõiguslane
---

# Muudame Eesti kõige loomasõbralikumaks riigiks



Eesti elu aitaks paremaks selle muutumine ühiskonnaks, kus arvestatakse kõikide ühiskonnaliikmetega, sealhulgas loomadega. Teadmine, et me elame siin koos tundlike, inimestele väga sarnaste olenditega, ja selle teadmisega arvestamine teeb inimese paremaks, tema valikud eetilisemaks ja see muudab ka ühiskonda. Eesti saaks progressiivse riigi maine ja eksperdipositsiooni loomakaitse küsimustes. Pealtnäha naiivses idees ei ole midagi uut, seda on korrutanud suured mõtlejad ja loomade tundjad juba sajandeid ühes või teises sõnastuses. Lähiaja lihtsamad sammud selle nägemuse teostamiseks on näiteks loomateema lisamine ühiskonnaõpetuse õppekavadesse, taimetoidupäevad koolides, loomade ombudsmani ehk õigusvahemehe ametikoha loomine, olemasoleva seadusandluse toimima panemine, ametkondade koostöö asjast huvitatud vabakonnaga jms.

