---
nimi: Kari Käsper
tiitel: Eesti Inimõiguste Keskuse juhataja
---

# Igale riigikogu liikmele vähemalt üks nõunik



Eestis on parlamentaarne demokraatia ja riigikogu on selle keskmes. Riigikogu liikmed aga ei saa teha piisavalt kaalutletud otsuseid, sest neil pole nõunikke ega ressursse, et konkreetse teemaga sõltumatult tegeleda. Nõunik annaks riigikogu liikmele võimaluse seaduseelnõusid paremini sisult läbi töötada ning olla valijatega tihedamas kontaktis. Praegu peab rahvasaadik tuginema omaenda võimetele ja sisetundele (mis pole kuigi hea asi, kui tahame, et seadusloome oleks kvaliteetne), saades kogu info huvigruppidelt või fraktsioonilt. See nõuab lisainvesteeringut, aga tasub kindlasti ära vähem kallutatud, läbimõelduma ja kvaliteetsema õigusloome mõttes. See aitaks esindusdemokraatiat ja parlamentaarset diskussiooni tugevdada.