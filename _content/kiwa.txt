---
nimi: Kiwa
tiitel: multikunstnik
---

# Muudame Eesti ökoloogilise kultuuriturismi sihtpunktiks 



Kuigi oleme väiksed arvult, oleme suured puude arvult inimeste kohta. Eesti võimalus on süntees, integreeriv paradigma. Ühelt poolt on olemas looduslikke ressursse, vaimne seos kristliku kolonisatsiooni eelse paganliku teadvusega, ning igaüks teab kedagi, kes oskab kartulit kasvatada. Tingimused eduka ökoriigi toimimiseks on olemas.
 
Teisalt on andekate inimeste suur kontsentratsioon võimalus kultuuriimperialismiks. Ma ei näe põhjust, mis ei võiks Eesti olla kultuuriturismi sihtpunkt – koht, kuhu üle maailma soovitakse tulla, sest siin toimuvad kõige olulisemad kontserdid, näitused, teaduskonverentsid, teadusavastused jne. Mitte ainult uutes moodsates kõrghoonetes, vaid ka taredes, saartel, öises laanes ja eelkõige maa alla kaevatud urgudes. Kuna need eeldused ja ressursid on olemas, piisab mõningatest investeeringutest ning tugistruktuuride koordineerimisest. See tooks kõigis valdkondades kaasa ainult positiivset: majandus, tervishoid, geopoliitika, jätkusuutlikkus jne.