---
nimi: Kristi Klaasmägi
tiitel: programmi Noored Kooli tegevjuht
---

# Keelame munitsipaalpõhikoolides sisseastumiskatsed



Kui teatud koolidest (nt Tallinna kesklinna koolidest) ei saa kujundada piirkonnakoole, siis on võimalik: (a) kujundada koolid ümber progümnaasiumideks või (b) otsustada loosi teel, kuhu õppima asuda.
 
Mis me sellest otsusest saame? Suurendame kooli vastutust õpetada kõiki õpilasi sõltumata sellest, kui palju eeltööd on ära tehtud kodus. Kui praegu tehakse kõik, et laps saaks sisse kesklinna kooli, siis tulevikus tehakse loodetavasti kõik, et toetada kõigi koolide arengut – seda kas valimispäeval hääletades, kodanikuna vabatahtlikku tööd tehes või siis lapsevanemana koolis aktiivsemat rolli võttes. Kokkuvõttes toetame Eesti koolihariduse arengut, et Eesti oleks laste kasvatamiseks väga huvipakkuv riik. Ka tasub pärast välismaal kogemuste saamist tulla siia tagasi peret looma. 