---
nimi: Mikko Lagerspetz
tiitel: sotsioloogiaprofessor
---

# Rakendame vähemusrahvuste kultuuriautonoomia seaduse


Lõimumine on olnud tähtis poliitiline märksõna juba aastaid, aga see saab edukas olla ainult siis, kui seda teostatakse üheskoos nendega, kelle lõimumist soovitakse. Eesti põhiseaduse loojad nägid selleks ette kultuuriomavalitsusi, mis osaleksid vähemuste kultuuriliste, hariduslike ja sotsiaalküsimuste lahendamisel. Suurima rahvusvähemuse taotlused moodustada kultuuriautonoomiat on endiselt tagasi lükatud, ja juba asutatud kahel (rootslaste ja soomlaste) kultuuriomavalitsusel puudub siiamaani juriidilise isiku staatus. Pingete ja vastuseisude lahendamiseks tuleks tööle panna vahend, mis on juba ammu Eesti seadustes olemas ja mis sõjaeelses Eesti Vabariigis edukalt töötas.