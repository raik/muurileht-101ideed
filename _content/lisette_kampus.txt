---
nimi: Lisette Kampus
tiitel: kodanikuaktivist
---

# Muudame hariduse demokraatlikuks



Kas te olete kuulnud sellisest asjast nagu *democratic education*? Nii, väga hea. Guugeldage, see on mudel, mis lähtub eeldusest, et nii õpetajate kui ka õpilaste võimalus koolielu otsustusprotsessides võrdväärselt osaleda annab õpetamisele ja õppimisele tähenduslikkuse. Tunde, et see tähendab midagi.

Klassikaline õpimeetod ei sobitu tänapäeva maailma mitte kuidagi. Huvi midagi õppida, rohkem teada, vastuseid otsida – seda saavad õpetaja ja õpilane koos luua. Kujutlusvõimet ja loomingulisust tuleb hoida iga hinna eest, igaühel.