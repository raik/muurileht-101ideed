---
nimi: Maarja Kangro
tiitel: kirjanik
---

# Seadustame altruistliku surrogaatemaduse



Eesti võiks seadustada vähemalt altruistliku, mitteärilise surrogaatemaduse, mis on lubatud
näiteks Belgias, Ühendkuningriigis, Kreekas. Surrogaatlus aitaks soovitud järglasi saada ka inimestel, kellel on see muidu võimatu või äärmiselt raske ja riskantne. Mõistagi kaasneksid omad psühholoogilised ja sotsiaalsed riskid ka surrogaatlusega, aga isegi ärilise surrogaatluse
puhul (mis on arenenud riikidest lubatud nt Iisraelis ja mõnedes USA osariikides) näitavad empiirilised andmed, et oht, nagu võiks keegi hakata endale lihtsalt mugavusest sünnitajaid tellima, on peaaegu olematu. Kui meil käib hirmus kaeblemine iibe ümber, miks mitte anda inimestele oodatud laste saamiseks rohkem võimalusi. 