---
nimi: Marta Vaarik
tiitel: kunstnik
---

# Ehitame Eesti Kunstiakadeemia Tartu mnt 1 platsile tagasi 



Elu ilma kunstita on kurb ja igav. See, mis kunstnike majaga tehti, on vale, sukavabrik on vale. Mina toon Kunsti linna tagasi! Ühiskond vajab vabamolekule, keda ei piira kapitalistlikud ega ühiskondlikud normid, kes ei tegutse esmasjoones teenimise, vaid loomise eesmärgil. On väga oluline, et riiklik kunstiakadeemia looks võimalikult soodsa pinnase noortele kunstnikele mõistmaks oma sõnumi olulisust ning väärtushinnangute kandumist edasi sootsiumisse – ehk loomevastutust ühiskonna ees. Tudengid peavad jälle tundma, et see on väga oluline, mida nad teevad, ning et neid on maailmale väga vaja. Nad peavad tundma, et nad ei ole marginaalne ühiskonnakiht kusagil katusekorteris õlivärvi ja tärpentini kätte oma vaesuses lämbumas, vaid oma loomeprotsesside kaudu kasvatavad nad ühiskonda vaimult suuremaks ja targemaks. Rumalust on siin maailmas niigi palju, ärgem meie otsustagem rumalasti.

