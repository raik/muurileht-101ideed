---
nimi: Martin Noorkõiv
tiitel: SA Domus Dorpatensis tegevjuht
---

# Muudame valitsusliikme koha apoliitiliseks



Tuua seadusloome kompetents (sh suur hulk töötajatest) ministeeriumitest riigikogu kantseleisse ning teha ministrikoht avaliku konkursiga riigikogu poolt valitavaks apoliitiliseks töökohaks. See tähendab, et uuringud (sh mõju-uuringud), poolte kaasamine ja eelnõude ettevalmistamine oleks riigikogu pädevuses, seades poliitilised eesmärgid (sisulise töö ja saadikute arutelu kaudu). Ministeeriumite roll on ellu viia riigikogu tahet võimalikult kvaliteetselt.
 
Selle tulemuseks võiks olla kaks asja: esiteks oleks jälle mõtet pöörata riigikogu valimistele sisulist tähelepanu ja valida sinna kõige võimekamaid inimesi võimalikult erinevatest valdkondadest ning teiseks võiksid ministeeriumite juhtideks saada Eesti kõige võimekamad juhid, mitte ainult erakondade liikmed.
