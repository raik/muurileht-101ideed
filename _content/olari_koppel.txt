---
nimi: Olari Koppel
tiitel: Eesti Koostöö Kogu juhataja
---

# Viime riigipidamise kava ellu



Parlament, eelistatult siiski riigikogu, mitte selle vari, peaks ellu viima Eesti Koostöö Kogus koostatud riigipidamise kava (www.kogu.ee). See lihtsustaks Eesti riigis asjaajamist, kärbiks vohavat bürokraatiat, pööraks avalikus sektoris tähelepanu eelkõige eesliinile (õpetajatele, politseinikele, päästeametnikele, sotsiaaltöötajatele), korrastaks nutikalt riigi ja kohaliku võimu ülesanded ja vastutuse ning asendaks formaalse „kaasamise“ huvirühmade sisulise osalemisega seaduste ja otsuste väljatöötamises. Kava täideviimiseks on sisuline ettevalmistustöö ja analüüs  tehtud, jäänud on vaid kirjutada seadusemuudatusi ja need riigikogus vastu võtta. Nelja aastaga jõuab.
