---
nimi: Peep Peterson
tiitel: Ametiühingute Keskliidu esimees
---

# Loome tööandjale tervisliku töökoha motivatsioonipaketi 



Töötajate, tööandjate ja inimeste endi koostöös saab kujundada tööpaiku nii, et inimeste tervis on väärtus nr 1 ja selle arvelt kompromisse ei tehta. Sealt võib tervisekäitumine levida ka kodudesse. Meie eesmärk on tekitada tööandjatele maksusüsteem, kus riskivaba töökeskkond ja panus inimese tervisesse toob kopsaka maksusoodustuse ja vastupidine hoopis tubli maksutõusu. Lahenduseks on tööõnnetus- ja kutsehaiguskindlustus või selle analoogid.

Mille vastu see aitab?

1. Vähendab pensionieelset väljalangevust tööturult, hoides need kassad paremini tasakaalus.

2. Lühendab ravijärjekordi ja kärbib tervisekulusid tagajärgedega võitlemisel.

3. Võimaldab tõhusamat töötamist ja suuremat palka.

4. Mõjub hästi iibele.

Motiveeriv osa oleks seotud sotsiaalmaksuga. Head tööandjad saaksid säästu 4–5 protsendipunkti sotsiaalmaksutulemusel, teised peaksid samapalju juurde maksma, kuni on ka ise tervislikumad töömeetodid juurutanud.

