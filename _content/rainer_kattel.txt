---
nimi: Rainer Kattel
tiitel: innovatsioonipoliitika professor
---

# Teeme julgeolekuprobleemi rahaks



Idee: meie geograafilise asendi tõttu jääb julgeolek alati valusaks küsimuseks, seni oleme seda näinud peamiselt kui ühiskonnakulu. Kuna see probleem ei lahene kunagi päriselt, peaksime sellest tegema teadmistemahuka majandusharu. Julgeolekuprobleemi tuleb näha ressursi, mitte kuluna. Idee väljendub kujul 10 x 100 x 1000: loome nelja aasta jooksul kümme uut julgeoleku professuuri (nt küberturvalisuse valdkonnas jne), anname välja 100 julgeoleku järeldoktorantuuri kohta ning loome julgeoleku õppekavadel 1000 õppekohta. Nii saame Eestisse tuua just rahvusvahelisi julgeoleku tipptalente, kes teeksid siin teadust, looksid ettevõtteid ja õpiksid ning tekiks omaette majandusharu. Relvade asemel ostame mõistust.