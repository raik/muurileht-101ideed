---
nimi: Teele Pehk
tiitel: Linnalabori urbanist
---

# Kestlik elukeskkond avalikuks hüveks


Kestlik elukeskkond on see, kui igapäevaeluks hädavajalik on kodu lähedal, kui naabrid suhtlevad omavahel ja abistavad üksteist, kui saame aja ja koha mõttes paindlikult töötada, elukeskkonda parandavaid otsuseid mõjutada ja mis veel parem – julgeme ise käed külge lüüa. Mida kohalikumalt me elame, seda tervemad ja õnnelikumad ka oleme. Kui seada riigijuhtimises kesksele kohale see, mis teeb inimesi õnnelikuks, saame hoopis parema riigi ja õnnelikumad inimesed. Ja eraomand pole mingi vabandus, kuna põhiseaduse paragrahv 32 ütleb, et omandit ei tohi kasutada üldiste huvide vastaselt.