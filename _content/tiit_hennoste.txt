---
nimi: Tiit Hennoste
tiitel: filoloog
---

# Loome eesti teaduse tippsuundade alusel väikese ja kindlaid erialasid viljeleva tippülikooli


Kõrgharidust ja teadust on ammu esile tõstetud kui ainust päästeed, mis aitab Eesti riigi majanduse klaaslae alt välja. Samas on teaduse rahastamine jäänud väheseks, bürokraatia võim teaduses üha suurenenud ja rahastamisskeemi läbikukkumisest saavad aru juba ka ametnikud ja poliitikud. Seda on asutud parandama. Selle kõrval on teine probleem.

Selleks, et tuua Eestisse õppima andekaid noori ja tööle enam tippteadlasi, on vaja, et Eestis oleks ülikool, mis kuuluks 100 tippülikooli hulka maailmas. Koht viiesaja seas ei aita suurt midagi. Minu idee oleks luua eesti teaduse tippsuundade alusel, mis ühendaks geenitehnoloogia, psühholoogia, molekulaarbioloogia, IT ja majandusteaduse, väike ja kindlaid erialasid viljelev tippülikool.