---
nimi: Ülane Vilumets
tiitel: ettevõtja
---

# Alustame kaasamist rohujuuretasandilt 



Mina soovin, et muutuks kogu protsess, kuidas Eestis üldse mingeid muudatusi ellu viiakse. Ma soovin, et millegi (paremaks) muutmine algaks nendest, keda see aitama peab. Eestis meenutab muudatuste rakendamine plaanimajanduse viisaastakuid – elukauged ametnikud teevad kuskil otsuse. Näiteks vene laste parema keeleoskuse saavutamiseks on täpselt sama mõttetu kehtestada nii 60% ainete õpetamine eesti keeles kui ka nõuda kõikidelt põhikoolilõpetajatelt kolme aasta pärast keeletaset B2. Seda sel juhul, kui pole paika pandud elementaarset taktikalist tegevusplaani või eraldatud lisaraha selleks, et kõik Ida-Virumaa vene koolid suudaksid seda ka saavutada. Kaasamine peaks algama rohujuuretasandilt, muidu on see vaid üks väga tore sõna.